{% extends templates.base %}

{% block content %}

    <div id="content_part">
      <hr>
      <h1 class="block">O zasobie</h1>
      <!-- <a href="" title="">Więcej o&nbsp;projekcie</a>  -->
      <div class="wrap">
        <div class="description_wide">
          <hr><h2 class="block" style="margin-bottom: 10px">Stare druki w&nbsp;zbiorach Biblioteki Instytutu Historycznego Uniwersytetu Warszawskiego.</h2>

<p>Kolekcja starych druków licząca 1003 dzieła w&nbsp;1105 woluminach z&nbsp;XVI-XVIII w. stanowi najcenniejszą część zbiorów BIH. Obok unikatowych egzemplarzy dzieł związanych ściśle z&nbsp;dziejami dawnej Rzeczypospolitej i&nbsp;jej wybitnych osobistości, takich jak król Stanisław August Poniatowski i&nbsp;Jan Heweliusz, zawiera w&nbsp;znacznej mierze cenne pomeranika i&nbsp;prussica pochodzące z&nbsp;dawnych historycznych kolekcji m.in. dawnej Biblioteki Senatu Gdańskiego i&nbsp;dawnej biblioteki zamku w&nbsp;Malborku. Oprócz pomników głównie dawnej historiografii i&nbsp;prawoznawstwa obejmuje także szereg rzadkich druków kartograficznych: atlasów, map i&nbsp;planów.</p>

<p>Ze względu na konieczność zapewnienia kolekcji najlepszych warunków przechowywania została ona w&nbsp;latach 2004-2008 przeniesiona do Biblioteki Uniwersytetu Warszawskiego jako depozyt BIH. w&nbsp;BUW udostępniana jest w&nbsp;Gabinecie Starych Druków. Katalog zbioru (tymczasem w&nbsp;postaci papierowej) dostępny jest zarówno w&nbsp;BIH, jak i&nbsp;w&nbsp;BUW. Na stronie www. Gabinetu Starych Druków BUW można też znaleźć więcej wzmianek o&nbsp;dziełach należących do kolekcji BIH.</p> </div>
<div class="description_wide">
<hr>
<h2 class="block">Zarys historii zbioru i&nbsp;jego cymelia.</h2> 

<p>Część dzisiejszej kolekcji należała do BIH przed 1939&nbsp;r. (w tym m.in. 48 wol. z&nbsp;księgozbioru Michała Dołęgi, szambelana króla Stanisława Augusta, które do Warszawy trafiły poprzez bibliotekę konwentu pijarów w&nbsp;Radomiu). Być może z&nbsp;tego zespołu pochodzi pozbawiony niestety oprawy egzemplarz <em>Decisiones</em> Johanna Koeppena, st. (1531-1611), zbioru prejudykatów wznowionego w&nbsp;Jenie w&nbsp;1663&nbsp;r. Egzemplarz ten, dotychczas nauce nieznany, nosi na karcie tytułowej notę własnościową <em>Stanissław Poniatowski stolnik W(ielkiego) X(ięstwa) L(itewskiego) 22 Maj: 1762 a(nno)</em>. Należał on zapewne do najdawniejszej części prywatnego księgozbioru przyszłego króla Polski a&nbsp;stanowi interesujące świadectwo jego prawniczych zainteresowań. Do najwartościowszych druków z&nbsp;kolekcji BIH zalicza się unikatowy w&nbsp;Polsce egzemplarz jednego z&nbsp;najpiękniejszych kiedykolwiek wydanych wzorników pisma: <em>Theatrum artis scribendi</em> Jodocusa Hondiusa (Amsterdam 1594). Spośród natomiast wielu doborowych dzieł kartograficznych wspomnieć trzeba choćby rzadki egzemplarz atlasu Abrahama Orteliusa <em>Theatrum orbis terrarum</em> (Antwerpia 1579), zawierający 93 kolorowane mapy, czy też drugi spośród znanych egzemplarz planu Warszawy z&nbsp;1762&nbsp;r. autorstwa Ricauta de Tirregaille’a. </p>
<p>
Szereg tomów wchodzących w&nbsp;skład kolekcji starych druków BIH pochodzi ze zbioru Gabinetu Nauk Historycznych Towarzystwa Naukowego Warszawskiego i&nbsp;stanowi w&nbsp;istocie jego depozyt. Większość jednak kolekcji ma proweniencję prusko-pomorską (Gdańsk, Królewiec, Malbork, Szczecin, Toruń), a&nbsp;także śląską (gł. Jelenia Góra). Druki te trafiły do BIH po 1945&nbsp;r. z&nbsp;tzw. zbiorów zabezpieczonych na Ziemiach Zachodnich i&nbsp;Północnych jako swoista rekompensata strat wojennych. Są wśród nich fragmenty znakomitych księgozbiorów gdańskich (co poświadczają noty własnościowe i&nbsp;ekslibrisy). z&nbsp;Biblioteki Rady Miasta Gdańska pochodzi opatrzona jej exlibrisem strasburska edycja <em>Enchiridionu</em> Erazma z&nbsp;Rotterdamu (1522), czy też świetnie zachowany, noszący superekslibris Gdańska, pierwodruk <em>De re diplomatica</em> Jeana Mabillona (1681), dzieła, jak wiadomo, fundamentalnego dla rozwoju dyplomatyki i&nbsp;paleografii jako nauk pomocniczych historii. Spośród przedstawicieli gdańskiej elity kupieckiej, urzędniczej i&nbsp;naukowej, którzy pozostawili znaki własnościowe na księgach zachowanych w&nbsp;BIH wymienić warto: Jana Jaskego (1528-1578), Henryka Schwarzwaldta (1619-1672), Jana Beniamina Schmiedta, następnie rajcę i&nbsp;historyka Walentego Schlieffa (1680-1750), pastora Jana Fidalke (1703-1763), orientalistę i&nbsp;profesora Gimnazjum Gdańskiego, a&nbsp;także Henryka Rosenberga (1711-1794), tajnego radcę dworu polsko-saskiego. Na książkach znajdujemy również podpisy, m.in. bibliotekarza i&nbsp;bibliografa Gabriela Groddecka (1672-1709) i&nbsp;historyka Jana Uphagena (1731-1802). </p>
<p>
Do najcenniejszych gedanianów należy niewątpliwie drugi w&nbsp;Polsce egzemplarz dzieła Thomasa Sprata <em>The History of the Royal Society of London for the Improving of Natural Knowledge</em> (Londyn 1667). Na karcie tytułowej nosi on rękopiśmienną dedykację Henriego Oldenburga, sekretarza Królewskiego Towarzystwa, dla Jana Heweliusza, stanowiąc jeden z&nbsp;symboli łączności europejskiej wspólnoty uczonych XVII w., w&nbsp;której i&nbsp;Rzeczpospolita miała swój udział. </p>
<p>
Toruń z&nbsp;kolei reprezentowany jest przez ekslibrisy pastorów: Krzysztofa H.A. Gereta (1686-1757) i&nbsp;Andrzeja Christiana Dittmanna (1710-1767), a&nbsp;Królewiec przez znaki Michaela Lilienthala (1686-1750), znanego kartografa i&nbsp;bibliotekarza, członka Akademii Berlińskiej i&nbsp;Petersburskiej oraz Ludwiga Ernsta Borowskiego (1740-1831), przyjaciela i&nbsp;pierwszego biografa Immanuela Kanta. z&nbsp;dawnego zasobu Biblioteki Zamkowej w&nbsp;Malborku pochodzi natomiast blisko 60 tytułów głównie z&nbsp;zakresu numizmatyki, a&nbsp;także najstarszy druk w&nbsp;całej kolekcji: Erasmusa Stelli <em>De Borussiae antiquitatibus libri</em> (Bazylea 1518). Ze Szczecina z&nbsp;kolei trafiło do Warszawy ponad 40 woluminów z&nbsp;dawnej kolekcji Juliusza von Bohlen (1820-1882), badacza dziejów Pomorza.</p>
<p class="small">
Na podstawie spisów inwentarzowych sporządzonych przez Elżbietę Bylinową i&nbsp;ustaleń własnych opr. M.A. Janicki</p>
        </div>
      </div>
      
        

    </div>

{% endblock %}